Argenteae latinitatis quam dicunt scriptorum suo quemque dicendi genere usum esse
constat, cum et ex Cicerone Caesare Livio et e poetarum in primis Augusteae aetatis libris
petierint, et nova verba subtiliter ingenioseque excogitata in Latinam linguam induxerint, et
voces locutionesque, quamvis ante in usu essent, tamen amplificaverint novaque vi ac signi-
ficatione ornaverint, et voces cum uno pluribusve scriptoribus eiusdem temporis communes
usurpaverint. nec vero facile atque expeditum negotium est has proprietates unius cuiusque
scriptoris ita complecti, ut, quasi in conspectu positis eis quae ab optimorum scriptorum ser-
mone videantur recedere, satis adpareat quo modo scriptores illi inter se differant. quae cum
ita sint, opus eis quas demonstravi rationibus susceptum nisi paulatim temporisque spatio
interiecto confici non posse , is qui in hoc genere litterarum Latinarum aliqua ex parte ver-
satus est haud ignorat. qua in re quem locum teneat Plinius minor inter scriptores Augusto
posteriores, iam demonstrare conatus sum in priore disputatione ยน), in qua eas voces locutio-
nesque collegi, quarum Plinius auctor videtur esse et quae ei cum scriptoribus vel eiusdem
vel posterioris temporis communes sunt, eas autem quas e poetarum in primis temporis
Augusti consuetudine petiit, exceptis iis quae ad v. secretam sidus (p. 14), altus (p. 16),
enodis fiamosus macilis (p. 18) de usu Pliniano cuni poetis communi adposui, spatii angustiis
coactus omisi et quae olim omiseram ea hoc loco adiciam. tenendum autem est, Plinium
semper fere ostentationis speciem prae se ferentem id egisse ut cum multa tum poetarum
carmina legisse ac pervolutasse diceretur. hoe enim crimine qui Plinium ab adversariorum
vituperatione defendere studebant eum absolvere 11011 potuerunt. accEffit quod ostentationis
studium laudisque cupiditas non solum gravissima dignitate qua munere amplissimo functus

r, De Plinii minoris elocutione. Numburgi 1862.

